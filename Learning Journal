4-09-2024
Vandaag heb ik mijn eigen html gemaakt voor mijn visite kaartje
3 studievragen:
- wat is het nut van een breakdown schets?
- waar moet je op letten als je een breakdown schets maakt?
- hoe zorg ik ervoor dat ik mijn tekst/plaatjes op de juiste plek krijg?
Wat wil ik nog checken/uitzoeken?
    ik wil uitzoeken hoe css werkt en waar elke code voor staat zodat
    ik precies weet hoe ik mijn plaatjes en tekst naar de juiste plek krijg


11-09
vandaag heb ik een begin gemaakt aan mijn squadpage en daar ga ik nog aan 
verder werken in de middag

16-09-2024
Vandaag heb ik schetsen uitgewerkt voor de squad page, zodat het 
gevisualiseerd kon worden met kleuren en contrasten
- geleerd hoe figma werkt
- geleerd over verschillende contrasten

17-09-2024
Vandaag heb ik geleerd hoe bepaalde animaties werken in grid en welke codes
er daarvoor gebruikt moeten worden

18-09-2024
Vandaag heb ik issues opgelost voor de website en nog mijn bewijslast ingevuld

3 dingen die ik heb geleerd

27-09-2024
Omdat ik woensdag en donderdag er niet geweest ben loop ik een beetje achter
ik moest al mijn html hebben geschreven maar heb daar geen tijd voor gehad
ik ben vandaag bezig geweest met het maken van een breakdownschets en ga dit
weekend beginnen aan mijn html.

2-10-2024
Wat heb ik vandaag geleerd
vandaag heb ik geleerd over prototypen en wat de maximale lengtes zijn van alineas en wat het verschil tussen rem en em is
Schrijf op welke CSS feature over typografie je gaat onderzoeken
em en rem ga ik nog verder onderzoeken, of het dan makkelijker is om em of px te gebruiken.
Schrijf op wat je nu gaat doen voor de opdracht
Ik ga nu voor de website de plaatjes en linkjes erin zetten

11-10-2024
Vandaag hebben we een restrospect gedaan. Dat is de laatste vrijdag van de sprint.
Deze vrijdag gebruiken we dus om al mijn werken in te leveren.

18-10-2024
Vandaag heb ik feedback gekregen op mijn HTML en heb ik vragen kunnen stellen waar ik vast liep in mijn CSS
We hebben in een groepje op het whiteboard de testen geschreven die belangrijk zijn bij het maken van een toegankelijke 
website voor iedereen.

23-10-2024
3 dingen die ik vandaag heb gedaan
ik heb vandaag geleerd hoe je websites moet besturen zonder je muis te gebruiken en ik heb een aantal codes geleerd die
ik kan gebruiken voor de css van mijn website. Ik heb vandaag ook mijn verbeterpunten besproken voor de volgende sprints

25-10-2024
Vandaag hadden we een retrospect voor sprint 3. Omdat het volgende week herfstvakantie is was deze sprint 2 weken.
Dus voor deze retrospect hoeven we alleen de bewijslast van de afgelopen twee weken in te leveren

wat ik in de volgende sprint beter kan doen is met het groepje beter de meeting bespreken over hoe en waar en wanneer we
gaan afspreken zodat we dat niet op het laatste moment hoeven te doen.

11-11-2024
Vandaag geleerd over verschillende huisstijlen van verschillende bedrijven en gewerkt aan een figma design om de huisstijlen 
van onze opdrachtgever te laten zien
We werken in een team en verdelen bepaalde taken die we overzichtelijk kunnen laten zien in TeamCanvas

15-11-2024
Vandaag heb ik issues geschreven voor andere groepen zoals Red Pers Media en Bieb in bloei. Ook heb ik zelf ook review gekregen. Die zijn daar de andere groepen ook
in de issue gezet en hebben we het tweede gedeelte van de les gebruikt om die issues op te lossen en om onze stylesheet te 
verbeteren. Ook heb ik een READ.me geschreven die een introductie geeft voor onze website

18-11-2024
Vandaag heb ik geleerd hoe ik mijn eigen font-type maak en hoe ik het verwerk in mijn eigen website
Ook heb ik geleerd hoe ik ervoor zorg dat als mijn lettertype het niet doet dat hij overgaat naar een 
lettertype die er op lijkt zodat mijn website niet afbreekt 

4-12-2024
Vandaag heb ik geleerd over Javascript en hoe je ervoor zorgt dat er tekst bij komt onder een button
Ik wil graag nog meer dingen leren over Javascript zoals het hamburgermenu en allemaal andere dingen.

6-12-2024
Vandaag heb ik code review gekregen op de Javascript die ik heb geschreven op woensdag 4-12. Ik heb mijn javascript
gebruikt voor een hamburger menuutje die ik ga gebruiken bij mijn website voor mijn opdravchtgever. De feedback die ik heb 
gekregen is dat ik mijn script over mijn hele document moet zetten en niet bovenaan, hierdoor kan mijn javascript geen 
classes aanspreken. Waardoor mijn menuutje nog niet werkend was.

9-12-2024
Vandaag heb ik over UI Events geleerd. Ik heb geleerd hoe ik via JS een animatie aan een button kan geven.
Ik gebruik hiervooor keyframes en JS om een bepaalde class aan te spreken in CSS. Ook heb ik mijn schetsen gemaakt en ik heb 
bedacht welke animaties ik wil gaan gebruiken.

11-12-2024
Wat heb ik vandaag geleerd over HTML, CSS en JS?
Ik heb vandaag geleerd om handig om te gaan met keyframes en document.querySelector. Hierdoor kon ik aardig wat leuke events maken

Wat ga je vrijdag nog toevoegen aan je micro-interactie voor de opdrachtgever?
Ik ga verschuivingen in de tabs toevoegen. Ik wil dat de tabs verschuiven als ik hier overeen ga met mijn muis.
Dit doe ik d.m.v. transform: translateX().

Welke functionaliteit wil je vrijdag laten testen?
Ik wil testen of de tabs werken als ik er via tabben naartoe ga. Dus niet alleen met de hover.

18-12-2024
Vandaag heb ik de sprint review voorbereid. Ook heb ik een begin gemaakt aan mijn readme door het analyseren van alle andere readme's.

06-01-2025
De eerste dag van de zesde sprint. Een belangrijke dag, want we gaan deze sprint alles toepassen wat we in de 
vorige sprints allemaal hebben geleerd. We passen die toe in een opdracht voor een nieuwe opdrachtgever.
Voor vandaag heb ik mijn ontwikkeling in kaart gebracht met behulp van de Development Life Cycle.
Op basis hiervan heb ik naar een aantal criteria gekeken van de methodes en technieken.
Hierdoor kon ik vergelijken wat ik nog kon verbeteren in relatie tot het leerresultaat van Semester 1.
Wat ik beter kan doen is het documenteren van alle bewijslast. Ik kreeg door tijdens mijn assessment gesprek
dat ik nog achter liep in het voorbereiden en documenteren van assessments en bewijslast. 
Bijvoorbeeld; tijdens het assessment miste ik een paar breakdownschetsen. Ook had ik deze niet mee op papier
en kon ik hierdoor mijn resultaten niet volledig laten zien. Dus voor de volgende keer: alle bewijslasten meenemen.
Ook moet ik de leertaken volledig maken. Ik maak de leertaken wel, alleen niet altijd geheel volgens de opdracht.
Ook hierdoor mis ik aantal criteria bij mijn assessment.

Voor het bewijslast van Sprint 4 en 5 heb ik alles al. Het enige wat ik nog mis is iemand die mijn User Story
kan testen. Ik heb het eerst zelf getest en heb nu afgesproken met mijn klasgenoot Rick dat wij het samen gaan testen.
Het enige wat ik ook niet heb zijn de JS Fundementals. Dit is een leertaak waarbij ik interacties van de JS leer. 
Hier ga ik komende weken nog aan werken zodat ik dit ook aan kan tonen in mijn assessment.

Wat zijn mijn goede voornemens voor dit jaar?
Ik ga meer bezig zijn met development in mijn vakgebied. Dat houdt in dat ik ga bijhouden
wat de browsers allemaal voor updates hebben en wat voor invloed dat gaat hebben over codering
en design dat ik kan gaan gebruiken voor mijn toekomstige opdrachten.

Wat heb ik nodig om langer te blijven bij FDND?
Ik heb niet zoveel nodig vanuit FDND om naar school te gaan. De opdrachten vind ik leuk
en ik vind het fijn dat ik een eigen I Love Web heb om mijn creativiteit te uiten. 

13-1-2025
Vandaag heb ik verschillende interacties bekeken en bedacht welke interactie ik wil gaan 
gebruiken voor mijn website. Ik wil ervoor zorgen dat er een progressbar wordt opgevuld
als er door de gebruiker wordt gescrolld door de pagina. Dit doe ik in verschillende stappen
en om het voor mezelf makkelijker te maken, zorg ik ervoor dat de eerste interactie nog met een 
button is. 

15-1-2025
Vandaag heb ik geleerd over de animations volgens het Disney principe. De drie nieuwe css
properties die ik vandaag heb geleerd zijn: on-scroll, page-transition en ease-in en out.
De animatie principes die ik nog niet helemaal begrijp  zijn de animaties: Follow through 
and Overlapping action en arc. De animatie principe die ik ga toevoegen aan mijn I Love Web
is ease in and ease out. 

10-2-2025
Vandaag ben ik gestart met het maken van een groepje voor een nieuwe opdracht, we gaan werken aan een squadpage. Daarvoor hebben we in groepjes van drie een figma bestand aangemaakt en hier alle regels, ideëen, etc. opgeschreven. Daarna zijn we bezig geweest met het individueel schetsen van onze eigen ideëen over hoe we de squadpage er uit willen laten zien.

12-2-2025
Vandaag een les gehad over filteren en sorteren. Ik heb een wireflow van mijn ontwerp gemaakt om te kunnen laten zien welke filters ik toe wil passen op mijn squad page. Een wireflow is een schets waar je een interactie uittekent. Ik heb hierdoor een beeld geschets over hoe ik het er uit wil laten zien.

24-2-2025
Vandaag weer een les na de vakantie. Vandaag hebben we geleerd over een formulier maken en data ophalen en opslaan. 
Daarna zijn we verder gegaan met het schetsen van de squad page en het itereren van alle schetsen. Zo zijn we tot 
1 schets gekomen die we gaan gebruiken voor de website.

28-2-2025
Vandaag stond voor samenwerken, we hebben allerlei metafoor tekeningen gemaakt om onze samenwerking te visualiseren. Daarnaast heb ik mijn bewijslast in portflow toegevoegd. Om deze afgelopen eerste 4 weken van het tweede semester samen te vatten zijn hier 25 vragen. Deze vragen beantwoord ik d.m.v. punten.

0 punten: Ik ben hier nog niet aan toe gekomen

1 punt: Ik heb hiermee geëxperimenteerd, maar weet nog niet goed wat dit is

2 punten: Ik begrijp dit, maar kan het nog niet helemaal zelfstandig toepassen

3 punten: Dit ken ik helemaal en heb hier geen hulp bij nodig

1. Ik kan uitleggen wat NodeJS is en waarvoor het gebruikt wordt (2pnt)
2. Ik weet wat het doel van package.json is en heb hier aanpassingen ingemaakt (2pnt)
3. Ik heb met npm packages geïnstalleerd en gebruikt in het bestandserver.js (2 pnt)
4. Ik kan met commando’s in de terminal een NodeJS project stoppen en starten (3pnt)
5. Ik weet waarom ik mijn NodeJS project regelmatig moet herstarten en kan dit uitleggen (3pnt)
6. Ik heb een strategie voor debuggen in NodeJS (1pnt)
7. Ik kan uitleggen wat Express.js doet en waarom het nodig is om met NodeJS een website te bouwen (2pnt)
8. Ik weet wat routes zijn en kan zelf een nieuwe route aanmaken (3pnt)
9. Ik weet wat request en response argumenten zijn in een functie voor het laden van data (2pnt)
10. Ik heb gebruik gemaakt van een request parameter om specifieke data te laden (2pnt)
11. Ik kan uitleggen wat Liquid doet en waarom het nodig is om met Express.js een website te maken (3pnt)
12. Ik weet hoe ik data naar Liquid verstuur om dit te gebruiken bij het renderen van een pagina (2pnt)
13. Ik weet hoe ik Liquid filters toe kan passen en waar ik kan vinden hoe die werken (1pnt)
14. Ik heb een nieuwe route gemaakt en nieuwe data meegegeven aan een Liquid view (2pnt)
15. Ik weet waar een foreach loop voor gebruikt wordt en pas het toe in een Liquid view om HTML te renderen (1pnt)
16. Ik kan in Liquid een controle maken waarmee de avatar niet getoond wordt als deze niet in whois.fdnd.nl is ingevuld (2pnt)
17. Ik heb een strategie voor debuggen in Liquid (0pnt)
18. Ik kan data fetchen uit een REST API (0pnt)
19. Ik snap het verschil tussen HTTP requests van de methodes GET en POST (3pnt)
20. Ik kan data uit een REST API filteren of sorteren (1pnt)
21. Ik snap wat het async keyword doet in JavaScriptcode (1pnt)
22. Ik weet wat het doel is van een try/catch block en kan het gebruiken bij het parsen van JSON (0pnt)
23. Ik begrijp het verschil tussen client-side JavaScript en server-side JavaScript en wanneer ik welke het handigst in kan zetten (1pnt)
24. Ik kan formulier data die is ge-POST opslaan in een variabele op de server en gebruiken bij het renderenvan een pagina (3pnt)
25. Ik kan formulier data die is ge-POST door middelvan een POST of PATCH HTTP request opslaan in de REST API (3pnt)

03-04-2025
Vandaag zijn we begonnen aan een nieuwe sprint met een nieuwe opdrachtgever. Vandaag hebben we een briefing gehad met de opdrachtgever en daar gelijk een debriefing voor gemaakt. 

05-04-2025
Vandaag heb ik de data van de opdrachtgever gefetched en die gerender in HTML, ook heb ik wireframes gemaakt en breakdownschetsen om een begin te maken aan de nieuwe opdracht.

06-04-2025
Vandaag heb ik de hele dag gewerkt aan school. Ik ben bezig geweest met mijn reparatie en ben verder gegaan met het werken aan de opdracht voor de opdrachtgever.

07-04-2025
Vandaag kon door omstandigheden niet aanwezig zijn bij de les, dus ben ik thuis verder aan de slag gegaan met het project

10-04-2025
Vandaag hadden we een workshop met routing, request en response. We leerden vandaag dus hoe je een andere pagina kan aanmaken op verschillende manieren. Waar ik mezelf nog in ga verdiepen is hoe je een error pagina zelf kan stylen.